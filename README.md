Προκειμένου να αυτοματοποιήσουμε τις εργασίες της στατικής ανάλυσης δημιουργήθηκε σε γλώσσα προγραμματισμού python το πρόγραμμα PeAnalysis, το οποίο  χρησιμοποιεί την βιβλιοθήκη pefile προκειμένου να αλληλεπιδρά με  το εξεταζόμενο  αρχείο, και  την βιβλιοθήκη argparse για να δέχεται εντολές από τον χρήστη. Χρησιμοποιεί csv αρχεία για να δέχεται δεδομένα,όπως ύποπτες  συναρτήσεις που καλείται να εντοπίσει, και  αποθηκεύει τα αποτελέσματα σε αρχεία txt.


To πρόγραμμα έχει τις εξής δυνατότητες:

    • Αναγνωρίζει την αρχιτεκτονική του αρχείου που εξετάζει  και το χρόνο μεταγλώττισης του αρχείου (--bit).
    
    • Παράγει την κατακερματισμένη τιμή του αρχείου με βάση τους αλγόριθμους md5,sha1,sha256,imphash (-md5 -sha1 -sha256 -imp).
    
    • Με την βοήθεια της ιστοσελίδας VirusTotal ελέγχει αυτόματα εάν το αρχείο που εξετάζει  είναι  κάποιο γνωστό  κακόβουλο αρχείο (-v <key>).
    
    • Βρίσκει τα sections του αρχείου και μας δίνει τις md5 ,sha256 τιμές τους, την εντροπία κάθε section,και εάν είναι το section είναι εκτελέσιμο η όχι (--section_data).
    
    • Εντοπίζει ονόματα sections, τα οποία δίνουν σε εκτελέσιμα αρχεία γνωστά   προγράμματα πακεταρίσματος (-p).
    
    • Εντοπίζει μη συνηθισμένα  ονόματα sections (-u). 
    
    • Εντοπίζει συμβολοσειρές που υπάρχουν στο αρχείο (-s).
    
    • Κάνοντας χρήση κανονικών εκφράσεων και της βιβλιοθήκης validators εντοπίζει ενδιαφέροντες συμβολοσειρές που μοιάζουν στην μορφή με  : ipv4 και ipv6 διευθύνσεις,url,email,domain names,mac address διευθύνσεις,registry keys (--intresting).
    
    • Κάνοντας χρήση  του προγράμματος floss της εταιρίας fireEye, εντοπίζει  συμβολοσειρές    που έχουν κρυπτογραφηθεί προκειμένου να μην εντοπίζονται εύκολα (--floss). 
    
    • Παρουσιάζει  τις βιβλιοθήκες και  τις συναρτήσεις που εισάγει το αρχείο,επιπλέον  ελέγχει εάν μεταξύ των συναρτήσεων  υπάρχουν συναρτήσεις που χρησιμοποιούνται συχνά από κα-κόβουλα προγράμματα (Appendix A. Important Windows Functions[15]),  και εξηγεί με ποίο τρόπο χρησιμοποιούνται (-i).
    
    • Δημιουργεί αυτόματα μια αναφορά για το αρχείο (-r) και το αποθηκεύει (-o <file>). 
